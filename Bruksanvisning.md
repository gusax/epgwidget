**Observera att dessa instruktioner gäller den senast släppta versionen**
(Funkar inte någon av instruktionerna, vänligen vänd på widgeten och jämför versionsnumret högst upp med den senaste version som finns att ladda ner här.)

## Framsidan ##
På framsidan kan du:

  * **Sortera kanaler** : För att flytta en kanal till en annan plats i listan, klicka och dra kanalloggan till önskad plats.

  * **Visa programbeskrivning** : Klicka på programmets titel för att visa programbeskrivningen. Klicka på något annat program för att läsa dess beskrivning istället. Klicka på programtiteln igen för att dölja beskrivningen.

  * **Scrolla programbeskrivningen** : För att scrolla beskrivningen om den är för lång, använd scrollhjulet på musen, tryck på piltangenterna på tangentbordet eller dra två fingrar på datorns pekplatta. Det är inte nödvändigt att peka på inforutan, det räcker att hålla kvar muspekaren på programtiteln för att kunna scrolla. Det finns även pilknappar att klicka på i inforutan. Ännu finns det dock ingen scrollbar, ursäkta att det är så :-(

  * **Förstora widgeten** : Om widgeten inte är högre än skärmen så finns nederst i vänsterkant finns tre A. Genom att trycka på det största av dem kan du, förutsatt att widgeten inte blir högre än skärmen, förstora widgeten för ökad läsbarhet. För att göra widgeten mindre, tryck på det minsta A-et. För att återgå till standardstorlek, tryck på det mellersta A-et.

  * **Hoppa framåt i tiden** : Genom att skriva in ett klockslag med 4 siffror (2030 för 20:30, 0615 för 06:15 osv) är det möjligt att hoppa upp till 24 tim framåt i tiden. Suddtangenten, backspace, återgår till realtid.

  * **Tvinga nedladdning av tablåer** : Tryck på tangenten T så tvingas widgeten att försöka ladda ner tablåer. Ett timglas visas överst till höger. Vänta tills timglaset försvunnit, då ska programmen dyka upp.

  * **Installera om tablånedladdaren** : Håll nere alt och tryck på T för att installera om tablånedladdaren om den någon gång slutat fungera. Ett timglas visas överst till höger. Vänta tills timglaset försvunnit så ska tablånedladdaren vara installerad och de senaste tablåerna nedladdade.

  * **Scrolla kanalerna** : Om alla kanaler inte får plats på skärmen kan du scrolla hela listan med kanaler. Scrolla med hjälp av piltangenterna upp eller ner eller med scrollhjulet/pekplattan. (Kräver version >= 20080826)

  * **Byta kanallista manuellt** : Byt kanallista manuellt genom att först hålla inne cmd-tangenten och därefter trycka på någon av siffertangenterna. Håll nere cmd och tryck på 1 för kanallista 1 osv. Siffra 0 går till kanallista 10.

## Baksidan ##
På baksidan kan du:

  * **Lägga till en kanal i kanallistan** : För att lägga till en kanal i den aktiva kanallistan, klicka på kanalnamnet. Kanalen läggs då till sist i kanallistan. (På framsidan kan du sedan sortera kanalerna i rätt ordning.)

  * **Ta bort en kanal ur kanallistan** : För att ta bort en kanal ur den aktiva kanallistan, klicka på kanalnamnet för att bocka bort den.

  * **Byta kanallista manuellt** : Byt kanallista med hjälp av rullgardinsmenyn överst till höger.